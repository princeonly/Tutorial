"प्यार - पराया"

एक अनजान राह पर
चंचल मन साथियों के साथ,
प्यासे अरमान भी
आशाओं के सहारे
चला जा रहा था
एक नजर पड़ गयी उन पर
और अगर देख भी लिया
यह कोई भूल तो नहीं है
एक विशेष सौन्दर्य के साथ
रूप था
और सुगंध भी
देखा,
और सूँघा भी
यह कोई फूल तो नहीं हैं
दिल ने चाहा
पास भी गया
स्पर्श किया तो
चुभ वो गया
सोचा, मगर
यह कोई शूल तो नहीं है
मैंने तो प्यार का ही अहसास 
किया था मगर, कहीं
यह प्यार पराया तो नहीं है
यह प्यार पराया तो नहीं है 
